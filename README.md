Имате за задача да релизирате back end компонент от уеб система за резервация на билети за събития. Всеки ден във файл постъпват наличните билети за нови концерти. Системата зарежда билетите и „отваря врати” за покупко-продажбата, файлът се трие и се зарежда отново на другия ден. Клиенти се свързват през уеб базиран интерфейс към системата и си резервират билети.

Задача 1: Създайте клас Event, който да има place; date; startHour; numberOFTickets,priceOfTicket както и конструктор с 
параметри и абстрактен метод boolean sellTicket(int num)throws NoMoreTicketException, който по подаден брой билети отнема от
общия брой толкова, колкото са подадени и връща true, а ако билетите са свършили, хвърля изключението. Член променливите оставете
с такъв модификатор за достъп, че да може да се виждат само в рамките на текущия пакет и в наследниците(за да спестите време). 
Създайте две имплементации на Event – неабстрактните класове Concert и VolleyBallMatch. Първият има член променлива starName,
а вторият – firstTeam и secondTeam. Член променливите са с модификатор за достъп както тези в Event. И за двата класа напишете 
конструктор с параметри. Създайте ваши изключения NoMoreTicketException и UnrecognisedRowException, като предефинирате конструктурите им,
приемащи стринг, и методите им getMessage().
Задача 2: Създайте интерфейс Importable, който да има един метод Object[] importDataFromFile(), който хвърля IOException. 
Създайте клас, имплементиращ интерфейса, с име TicketLoader. Той чете от файл на име: „dailytickets.txt“. 
Файлът съдържа информацията за билетите в следния вид:

1*John Smith*Arena Armeec*15.11.2015*20:00*20000*50*
1*Adam Brayan*NDK*16.11.2015*21:00*5000*100*
2*Levski*CSK*Arena Armeec*16.09.2015*22:00*2000*25*

Както виждате във файла са записани данни за обекти от тип Event. Всеки от тях е на нов ред, а кода, с който започва реда може да 
използвате за критерий дали имаме обект Concert – ‘1‘ или обект от тип VolleyBallMatch – ‘2’. Ако нещо в четенето на файла се обърка 
и възникне IoException, нека методът го изхвърли. Ако прочете такъв ред, който не отговаря на дефинираните 2 типа обекти горе, то да 
се хвърля и обработва на място изключение от тип UnrecognisedRowException, в конструктора на който ще подавате информация за това кой
е неуспешно прочетения ред. Методът не трябва да спира ако срещне такъв ред, а трябва да продължи към следващия до края на файла.
За удобство, можете да си направите private метод, който да ви връща броя редове във файла, за да знаете с колко елемента да 
инициализирате масива с обекти от тип Event, който ще връщате като резултат.
Задача 3: Създайте клас EventProcessing, в койтo трябва да има два публични масива- единият от концерти, а другият от волейболни мачове.
Имплементирайте статичен метод void processTickets(), в който използвайте TicketLoader-а, за да заредите дневните билети. 
С върнатия масив от Event обекти процедирайте по следния начин: разделете обектите от тип Concert и от тип VolleyBallMatch и с тях 
напълнете статичните масиви. Може да използвате за целта instance of. Статичните масиви ще се взимат от друг 
компонент на уеб приложението. Вашата работа спира до тук.
